<!DOCTYPE html>
<html lang="bs-BA">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vijesti</title>
    <link rel="stylesheet" type="text/css" href="../Style/vijesti.css">
</head>
<body>
    <iframe src="../HTML/meni.html"></iframe>
    <div class="news-container">
        <div class="glavnaVijest">
            <h2>Zavirite u luksuznu vilu Jordana od 15 miliona dolara: Ne može da je proda 10 godina</h2>
            <img src="../Style/glavnaVijest.png" alt="Slika glavne vijesti">
            <p>Legendarni košarkaš je sagradio vilu od 15 miliona dolara sa posebnim detaljima koja je ispunjena brojnim detaljima koji govore nedvosmisleno ko tu živi.
                Sama kapija ima veliki broj 23, a kada se otvori dvojka odlazi na jednu, a trojka na drugu stranu.
                Ovaj dom ima devet spavaćih soba i čak 19 kupatila, ali to je samo početak nestvarnog luksuza na 4.645 metara kvadratnih.
                Teretana je napravljena po njegovim ličnim željama, ima košarkaši teren u sklopu kompleksa, ali i teniski.
                Ima mnogo zelenila kako bi povremeno mogao da odigra i neku partiju golfa (čak i zastavice imaju njegov logo). Ima beskonačni bazen koji je građen na poseban način, ali i prostoriju koju koristi samo za pušenje cigareta.
            </p>
        </div>
        <div class="visokaVijest" id="vV1">
            <h3>Kvadrat stana u novogradnji i starogradnji skoro izjednačen: Kupci odabiru stanove umjesto kuća iako su jeftinije</h3>
            <p>Kada je riječ o Banjaluci, cijene kvadrata variraju kada je riječ o novogradnji i stanogradnji. Međutim, opet, sve zavisi i od lokacije.
              “Cijena kvadrata stana u novogradnji se kreće od 3.100 KM, a u samom centru do 5.900 KM. Stara gradnja prati novu i sve zavisi od lokacije. Međutim, devastirani stanovi kreću se od 2.300 KM po kvadratu, a renovirani u koje doslovno donesete samo svoje stvar vrijede čak i do 3.800 KM po kvadratu”, navela je Tanja Talić iz Agencije TNT nekretnine Banjaluka.
              Da lokacija kao i to da li je riječ o novoj ili starog gradnji igra veliku ulogu pri definisanju cijena kvadrata, slučaj je i u Mostaru.
              “Cijene stanova u starogradnji se kreću od 2.200 KM do 3.800 KM po kvadratu. Htjela bih napomenuti da u Mostaru postoji mnogo visokokvalitetnih renoviranih stanova u starogradnji gdje se cijene stanova po kvadratu kreću do 3.800 KM. Kada je riječ o novogradnji, lokacija igra značajnu ulogu pa je tako cijena kvadrata stana do 4.000 KM”, pojasnila je Selma Elezović iz agencije Smart nekretnine Mostar.</p>
        </div>
        <div class="kvadratnaVijest" id="kV1">
            <h3>Država se sjetila pomoći: Građani se nadaju ukidanju PDV-a pri kupovini prve nekretnine, ali i strahuju od obećanja</h3>
            <p>Potencijalno nova stambena politika u Bosni i Hercegovini daje malo nade za građane, pogotovo mlade da će uspjeti obezbijediti sebi krov nad glavom. Država će, potencijalno ukinuti PDV na kupovinu prve nekretnine. Bilo kakva vrste uštede, značajna je, slažu se građani. No, put do vrijednosti sa kojom će se kupiti stan i dalje je trnovit.

                Završiti školu, pronaći posao, kupiti stan, bio je plan 23-godišnje Marije iz Banjaluke. Pitali smo je, da li je uspjela?

                “Nemam nekretninu. Trenutno je takva situacija, ako Bog da imaću”, rekla nam je Marija.
                Planovi su se pretvorili u maštanja. Najčešće na putu do posla i nazad. Ali i u spavaćoj sobi, doma u kojem živi sa roditeljima. Svjesna razlike cijena i primanja, planovi su, u Marijinom slučaju – ipak odgođeni.

                “Nije lako otplaćivati jednu nekretninu sa malo kvadrata i biti zadužen pola života, ali to je realnost”, mišljenja je.

                Realnost, koja je snove svela na 50 kvadrata koji koštaju u prosjeku 200.000 KM. Jedna spavaća soba, dnevni boravak i kuhinja postala je nedosanjana vrsta nekretnine. Vijest o potencijalnom ukidanju PDV-a na kupovinu prve nekretnine i uštedi od 17.000 maraka pojedine građane obradovala. Drugi, pak skeptični.

                “Pa mislim da bi olakšalo, mogao bi se neki dio stana opremiti, a šta bi olakšalo konkretno, niže cijene kvadrata”, “Pa naspram tih 3.000 i nešto cijene kvadrata, mislim da neće nešto puno pomoći”, “Što sam dobio od roditelja, dobio sam, sam neću ništa uspjeti”, neki su od odgovora građana.
                </p>
        </div>
        <div class="kvadratnaVijest" id="kV2">
            <h3>Iznajmljivanje stana u Sarajevu košta i do 2.500 KM: Ekspertkinja za nekretnine otkriva šta utječe na cijenu najma</h3>
            <p>Prosječna cijena najma dvosobnog stana u Sarajevu je od 450 do 2000 KM a u Banjaluci od 400 do 2.500 KM.

                Cijene najma stanova u posljednje dvije godine porasle su za skoro 20 posto.
                
                “Stan na Alipašinom Polju u Sarajevu koji je jednoiposoban koji se prošle godine iznajmio za 430 KM, ove godine se iznajmljuje za 500 KM”, kazala je Elvisa Pilav, ekspert za nekretnine iz Sarajeva.
                
                Ona objašnjava šta utječe na cijenu najma.
                
                “Lokacija zgrade u svakom slučaju diktira cijenu najma. Međutim, ono što se često zaboravlja posebno kod ovih prosječnih, najtraženijih i najatraktivnijih stanova jeste način obračuna komunalnih usluga. Puno teže ćete iznajmiti nekretninu u staroj zgradi gdje imate centralno grijanje, recimo stan od 70 kvadrata gdje ćete plaćati grijanje 150-200 KM mjesečno nego što ćete iznajmiti stan u novoj zgradi gdje je termo izloacija puno bolja i gdje se grijanje obračunava po potrošnji kao i sve komunalne obaveze gdje ćete vi sami moći dda regulišete način potrošnje svojih obaveza”, objasnila je ona.</p>
        </div>
        <div class="visokaVijest" id="vV2">
            <h3>Drastično pada gradnja stanova u BiH, da li će cijene biti niže?</h3>
            <p>Broj predviđenih stanova za gradnju u junu ove godine je za 57 posto manji u odnosu na isti period lani, pokazuju podaci Agencije za statistiku Bosne i Hercegovine.

                U odnosu na kraj prethodne godine, broj predviđenih stanova za gradnju je manji za 54 posto.
                
                Tako se u ovim podacima navodi da je broj izdatih odobrenja za građenje u junu ove godine u odnosu na isti period lani manji za 26,6 posto, a u odnosu na kraj prošle godine za 29,3 posto.
                
                Ukupno su izdata 293 odobrenja za građenje, a od toga 219 objekata novogradnje i 74 objekta niskogradnje.
                Ističe se da je u visokogradnji planirana gradnja 423 stana, i to 19 jednosobnih, 119 dvosobnih, 123 trosobna, 100 četvorosobnih i 71 petosobni stan.

                Senka Gatarić Vasilić, vlasnica banjalučke agencije “Euro-agent”, navela je za “Nezavisne novine” da je osnovni razlog smanjene stanogradnje u Bosni i</p>
        </div>
        <div class="kvadratnaVijest" id="kV3">
            <h3>Kuće na obali: Bh. dijaspora sve češći kupac nekretnina u Hrvatskoj</h3>
            <p>Na hrvatskom tržištu nekretnina građani Slovenije već su tradicionalno najbolji kupci, odnosno na godišnjoj razini redovno postaju vlasnici najvećeg broja kuća i apartmana, tako su lani kupili njih 3.403.

                Ipak, kako saznaje Jutarnji.hr od vlasnika agencija za nekretnine, ako se gleda kupnja od državljana iz regije, ove godine primijećen je nešto veći interes za kupnjom nekretnina na obali od građana Srbije, u Istri i na Kvarneru.
                
                “Zanimljivo je da u zadnje vrijeme sve više upita i kupaca nam dolazi iz Srbije. To su kupci veće platežne moći koji preferiraju kupnju skupljih nekretnina na elitnim destinacijama. U pravilu zainteresirani su za kupnju nekretnina u Opatiji i Istri s naglaskom na zapadnu obalu”, rekao nam je Branko Papeš, direktor agencije Dogma nekretnine.</p>
        </div>
        <div class="kvadratnaVijest" id="kV4">
            <h3>Austrijskom metodom protiv visoke cijene stanova na tržištu?</h3>
            <p>Novi, izmijenjeni Zakon o prodaji stanova sa stanarskim pravom još neko vrijeme će pričekati u fioci. Dom naroda usvojio je Zakon po redovnoj proceduri, pa će se o njemu razgovarati na narednoj sjednici. Ipak, mnogi su polagali nade da će se što prije regulisati ova, inače slabo regulisana oblast. Sa druge strane, sve su glasnije inicijative da se visoke cijene na tržištu nekretnina discipliniraju austrijskom metodom.

                Regulisanje naknade, koja u postojećem Zakonu nije, bila bi regulisana izmijenjenim Zakonom o prodaji stanova sa stanarskim pravom. ‘Problematična’ su 673 stana u Federaciji Bosne i Hercegovine.
                
                “Za ta 673 stana bi predviđena sredstva iznosila maksimalno nešto više od 21 milion maraka. Ukoliko ovaj Zakon ne bi bio donešen, ostavlja se prostor za nesigurnost određenu u finansijskom smislu i projekcije su da bi taj iznos po pojedinačnim sudskim presudama mogao iznositi i do tri i po puta više od ova 21 milion”, kaže federalni ministar prostornog uređenja Željko Nedić.
                
                Usljed nedostatka zakonskih, sudovi se trenutno vode tržišnim pravilima prilikom donošenja presuda, navodi Nedić. Izmjene Zakon značile bi značajne uštede za budžet FBiH. Cijelu situaciju, na drugi način prokomentarisao je Haris Zahiragić.
                
                “U izostanku regulacije ovog pitanja, kroz parnične postupke su pojedini pripadnici JNA koji su imali stanove naplatili od Federacije i drugih nivoa vlasti određena, značajna sredstva za stanove, stanarska prava koja su nekada koristili. Danas je prirodno da mi pokušamo regulisati tu neku cijenu od 1.000 KM po kvadratu, koja je smanjena za amortizaciju. Mislim da je to mnogo, jer je čak Sud presudio manje u posljednjim parničnim procesima”, navodi Zahiragić.
                
                I dok se čeka epilog kada je riječ o pomenutom Zakonu, sve više se govori o uvođenju poreza na prazan stan. Austrija je to već učinila, tačnije njene tri pokrajine. Riječ je o stanovima u kojima niko ne stanuje šest mjeseci godišnje. Slična inicijativa stigla je i u Federaciju.
                
                “Da se onemogući slaganje nekretnina na koje se ne plaća nikakav porez, zato što to slaganje nekretnina prouzrokuje laž vještačkih cijena na tržištu nekretnina. Mi kad bi ih oporezovali onda bi oni morali da stave te nekretnine u promet, da trguju s njima ili da iznajmljuju, što bi onda smanjilo cijenu iznajmljivanja nekretnina”, smatra Damir Nikšić, zastupnik Naše stranke u Predstavničkom domu Parlamenta Federacije Bosne i Hercegovine.
                
                Smanjenja cijene kirije, legalizacija izdavanja stanova, mogle bi biti prednosti mogućeg Zakona o porezu, ali isti je teško provodiv.
                
                “Kako zaista identificirati da je nekretnina stvarno prazna i da u njoj zaista nitko ne živi, jer već neko ko efektivno živi u inostranstvu mogao bi na nekoliko nekretnina da prijavi više različitih osoba koje povremeno bi posjetile tu nekretninu i onda je vrlo teško dokazati da tu zaista trajno niko ne živi. Mi ne možemo inspektore slati svake sedmice da provjeravaju adrese”, upozorava Igor Gavran, ekonomski analitičar.
                
                “Ne možemo da razmišljamo da ako je nešto prazno, da je napušteno, da se ne koristi. Imamo kupce stanova koji idu ka Sarajevu, iz čitave BiH, iz čitave Evrope, a dođu, budu 15 dana u jednoj godini. To za mene nije prazan stan, to je stan koji se koristi”, pojašnjava stručnjak za nekretnine Haris Kadić.</p>
        </div>
        <div class="kvadratnaVijest" id="kV5">
            <h3>Mostar dobija luksuzni kompleks stanova, stanari će imati privatni bazen, vrt…</h3>
            <p>Urbani vrtovi su naziv projekta čija gradnja počinje u Mostaru, a iza kojeg se krije posebno osmišljen kompleks stanova.

                Radi se o kompleksu od 146 luksuznih stanova u četiri odvojena objekta, odnosno zgrade, piše Biznis Info.
                
                Kompleks je zatvorenog tipa, što garantira maksimalnu privatnost, a budući stanari na raspolaganju imaju i privatni vrt s bazenom, dječjom igraonicom i travnjacima.
                
                Kupcima su na raspolaganju jednosobni, dvosobni, trosobni stanovi, te čak 12 luksuznih penthousa s jacuzzijima i privatnim wellness sobama.
                Uz navedeno, dostupno je 160 garažnih parking mjesta, kao i dodatna vanjska parking mjesta. Osigurano je i održavanje javnih površina, recepcija, kao i video nadzor kompleksa.

                U sklopu objekta će biti dostupni i poslovni prostori koji će zasigurno olakšati svakodnevnicu budućim stanarima, saopćili su nedavno investitori, odnosno kompanija GSB Projekt Mostar.
                
                BiznisInfo.ba saznaje da je vlasnik firme GSB Projekt Jure Kvesić, jedan od suvlasnika Williams kladionice d.o.o. Široki Brijeg.</p>
        </div>
        <div class="kvadratnaVijest" id="kV6">
            <h3>Kako izgleda stan u najskupljoj zgradi u susjedstvu, kvadrat košta 10.000 eura</h3>
            <p>Kako bi izgledalo živjeti u najskupljoj zgradi u Srbiji? To nam pokazuje Luka Stokić, koji se bavi nekretninama.

                On je imao priliku da zaviri u jedan stan u Kuli Beograd, gdje kvadrat košta vrtoglavih 10.000 eura.
                
                Svi oni koji sebi ne mogu da priušte tako nešto, mogu sada da vide da li je stan dovoljno luksuzno uređen i nudi li sve neophodno za toliki novac.
                
                I kako vidimo u Lukinom snimku, ovaj stan od 59 kvadrata se nalazi na 27. spratu Kule Beograd.
                Iz hodnika se ulazi u trpezariju sa kružnim stolom i bijelim stolicama, a tu je i kristalni luster. Kuhinja je preko puta sa desne strane i opremljena je u bež tonovima.

                Odatle se ulazi u dnevnu sobu koja je poseban dio stana jer iz nje puca pogled sa nevjerovatne visine ka Mostu na Adi.
                
                U toj sobi je kožna garnitura u kajsija boji, niži široki minimalistički stočić, siva fotelja i tamna polica sa TV-om.</p>
        </div>
        <div class="visokaVijest" id="vV3">
            <h3>Kako se osamostaliti u BiH dok vrtoglavo rastu cijene kvadrata?</h3>
            <p>Nakon vrtoglavog rasta cijena, situacija na tržištu nekretnina se stabilizuje. Ipak kvadrati su brojnim građanima teško dostupni, a najteže mladima. Iako u Republici Srpskoj mladi bračni parovi na raspolaganju imaju i kreditnu liniju Vladine Investiciono-razvojne banke od nje, trenutno, slaba vajda.

                Svaka druga mlada osoba u Bosni i Hercegovini živi s roditeljima. Dio takve statistike je i Anja. Ova 26-godišnja Banjalučanka nakon završetka fakulteta pronašla je posao i planira da se stambeno zbrine, ali u tome je sprječavaju sve skuplji kvadrati koji su, kaže iz svog iskustva, motivacija mnogima da krov nad glavom potraže van granica.
                
                “Imam mogućnost da odem, ali ljubav prema mojoj porodici, prema trenutnom poslu me spriječila da to uradim. Snaćiću se nekako ovdje. Uvijek postoji druga mogućnost, opremanje sprata, montažna kuća u dvorištu i slično.”, kazala je Anja Vidić.
                
                Upravo ovakvo rješenje sve češće je i krajnja opcija za sve veći broj mladih. To kaže Dragan Milanović koji se bavi prodajom nekretnina. Jer za razliku od stanova u novogradnji, tvrdi, cijene kuća, individualnih objekata i placeva nisu proporcionalno rasle.
                
                “Primjera radi, ako neki mladi bračni par ima 150 hiljada, nekada je mogao da kupi stan u Banjaluci za recimo četvoročlanu porodicu, sada se to svelo na 40 kvadrata. A oni sa tim novcem mogu da kupe plac negdje u nekom od perifernih naselja, da sagrade kuću i zadovolje te potrebe”, pojasnio je Milanović.
                
                Jer stanovi su, s obzirom na nizak standard, sve manje opcija. Rast cijena građevinskog materijala, radne snage, pa i potražnje uslovio je rast cijena kvadrata u svim gradovima. U posljednjem tromjesječju 2021. godine, kvadrat je u Trebinju koštao 1.844 marke, prošle godine 2.682. Kvadrat je dakle skuplji za 830 marka. U Istočnom Sarajevu za godinu je kvadrat skuplji za 580 maraka, u Bijeljini za gotovo 550 a u Doboju za 450.
                
                Najviše su rasli kvadrati u najvećem gradu. U Banjaluci je tako u trećem tromjesječju 2021. godine kvadrat koštao 2.402 marke, u trećem tromjesječju 2022. čak 3.729 maraka. U zbiru to znači da je za samo godinu dana kvadrat stana u Banjaluci skuplji za više od 1.300 maraka.</p>
        </div>
        <div class="visokaVijest" id="vV4">
            <h3>Litvanija zabranila Rusima da kupuju nekretnine </h3>
            <p>Litvanski parlament u utorak je odlučio ruskim državljanima zabraniti da kupuju nekretnine u zemlji, navodeći da je to rizik za nacionalnu sigurnost.

                Zabrana će biti na snazi do 2024., ali se neće odnositi na Ruse koji u Litvi imaju dozvolu boravka.
                
                Parlament je također odlučio obustaviti izdavanje viza državljanima Rusije i Bjelorusije.
                
                Građani tih dviju država koji imaju ostale putne dokumente, poput prethodno izdanih viza, biti će podvrgnuti “individualnim provjerama” na granici kako bi se utvrdilo predstavljaju li prijetnju nacionalnoj sigurnosti.
                
                Kad je u martu predstavila prijedlog zakona, zamjenica ministra vanjskih poslova Jurgita Neliupsiene ga je obrazložila riječima da “velika većina Rusa podržava agresiju na Ukrajinu, ništa ne poduzimaju da je spriječe i time za nju snose i odgovornost”.</p>
        </div>
        <div class="kvadratnaVijest" id="kV7">
            <h3>Cijene nekretnina u KS porasle čak 30 posto, provjerili smo kada će pasti</h3>
            <p>Uticaj inflacije u svijetu odrazio se na brojne segmente, pa tako je evidentan i na tržištu nekretnina u Bosni i Hercegovini. Agenti za nekretnine "m2" agencije, sa iskustvima više od 10 godina u branši Vedad Strujić i Zlatko Tičić, za N1 su govorili o tržištu nekretnina u Kantonu Sarajevo.

                Iz predmetne analize je, tvrde, evidentno da su prosječne cijene porasle za 15%, dok je porast cijena građevinskog materijala u kombinaciji sa inflacijom uzrokovao porast pojedinih nekretnina čak i do 30% u odnosu na početak 2021. godine.
                
                Šta sve utiče na tržište nekretnina?
                “Imajući u vidu da je u SAD-u već počela recesija i zabilježen blagi pad cijena nekretnina, moguće je očekivati da će se isto desiti i u BiH, ali vjerovatno tek za više od godinu dana, s obzirom da su prijašnje recesije “kasnile” za našom zemljom po godinu ili dvije, kao što je to bio slučaj sa početkom recesije u SAD-u 2007. godine, čiji su se efekti odrazili na BiH u značajnijoj mjeri tek nekoliko godina kasnije”, navode iz agencije “m2”.</p>
        </div>
        <div class="kvadratnaVijest" id="kV8">
            <h3>Novi podaci: Kolike su cijene stanova u Europi i kako stoji BiH</h3>
            <p>Bosna i Hercegovina u vrhu je europskih zemalja s najnižim cijenama nekretnina, pokazalo je najnovije istraživanje kojeg je sprovela agencija Deloitte, dok su u zemljama Europske unije stanovi najjeftinij u Rumuniji.

                Kako se navodi u Deloitte Property Indexu 2022., provedenom u 23 zemlje i 68 gradova, Ujedinjeno Kraljevstvo zauzima prvo mjesto na listi najskupljih stanova s godišnjim rastom od gotovo 21%, s prosječnom cijenom od 4.905 EUR/m². Austrija je s rastom od 7,3% na drugom mjestu s prosjekom od 4.782 EUR/m². Cijene iznad 4.000 EUR/m2 zabilježene su i u Francuskoj (4.639 EUR/m2) i Njemačkoj (4.600 EUR/m2).
                
                Na suprotnoj strani, s najjeftinijim stanovima među zemljama za koje su dostupni nacionalni podaci, nalaze se Bosna i Hercegovina gdje se prosječna cijena kreće oko 974 EUR po metru kvadratnom, a prati je Rumunija s prosječnom cijenom od 1.266 EUR/m², prenose mediji specijalizirani za vijesti iz svijeta biznisa.
                
                Na popisu europskih zemalja s najnižim prosječnim cijenama nalaze se i Srbija s prosjekom od 1.520 EUR/m², te Portugal s gdje je u prosjeku za stan potrebno izdvojiti 1.537 EUR/m².
                
                Što se tiče pristupačnosti kupovine stana u svakoj zemlji, izračunate kao broj prosječnih bruto godišnjih plaća potrebnih za kupnju standardnog stana od 70 m2, Rumunija je na sedmom mjestu od 19 zemalja za koje je izračunat ovaj pokazatelj. Dakle, za kupovinu stana od 70-ak metara kvadratnih u toj zemlji potrebne su 6,3 godišnje plaće. Prema istoj studiji, najteže je dostupan stan u Češkoj, gdje je potrebno platiti 13,3 prosječne godišnje bruto plaće, a najpovoljniji je u Irskoj (3,1 prosječna godišnja plaća), Norveškoj (4,4) i Belgiji. (4.5).
                
                Mađarska vodi u kategoriji povećanja cijena, s godišnjim porastom od 21,5% u 2021. u usporedbi s 2020., a odmah iza nje slijede UK (21%), Slovačka (19,5%) i Češka (18,4%). Sve u svemu, cijene nekretnina lani su porasle u 18 od 21 zemlje za koje je izračunat ovaj pokazatelj. Istovremeno, pad cijena zabilježen je u Španiji (8,5%), Sloveniji (3,8%) i Latviji (1,3%).
                
                Ljestvicu europskih gradova s najskupljim stanovima predvodi Pariz s prosječnom cijenom stana od 13.462 eura/m², a slijede Minhen (10.500 eura/m²) i London (8.426 eura/m²). Među gradovima u kojima su kuće skuplje od onih u glavnom gradu su Barcelona u Španiji (6.251 EUR/m2), Antwerpen u Belgiji (4.050 EUR/m2), Milano u Italiji (3.844 EUR/m2) i Cluj-Napoca u Rumuniji (1.940 EUR/m²).
                
                “Tržište nekretnina smatra se barometrom ekonomije, na koje utječe nekoliko faktora, kao što su dostupnost zemljišta za izgradnju nekretnina, opskrba sirovinama i drugim proizvodima, troškovi izgradnje, tržište energije itd., ali i kupovne moći stanovništva i uvjetima financiranja. Ove će godine važan faktor biti dostupnost i cijena kredita, pod jakim utjecajem inflacije,” kazala je Alexandra Smedoiu, predstavnica Deloitte Rumunija i voditeljica industrije nekretnina.</p>
        </div>
    </div>
    <div class="noveVijesti">
        <!-- Ovdje idu sve nove vijesti, koje se redaju s lijeva na desno!-->
    </div>

</body>
</html>
